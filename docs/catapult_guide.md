---
id: catapult-assembly
title: Інструкція зі збірки пневмокатапульти
sidebar_label: Збірка та експлуатація катапульти
description: Покроковий посібник зі збірки та експлуатації kit-комплекту пневматичної катапульти для БПЛА.
slug: /catapult-assembly
---

# Інструкція зі збірки пневмокатапульти (Kit-комплект)
![Зібрана катапульта](https://i.imgur.com/wTLQ8By.png)
Цей документ описує процес збірки, налаштування та безпечної експлуатації пневматичної пускової установки. Комплект постачається у розібраному вигляді. Перед початком роботи переконайтеся у наявності всіх компонентів.

:::danger УВАГА: ТЕХНІКА БЕЗПЕКИ
Пневматична катапульта працює під високим тиском. **Категорично заборонено** перебувати перед трубою вистрілювання, якщо вона під’єднана до балона. Недотримання правил безпеки може призвести до тяжких травм.
:::

---

## 1. Підготовка платформи (ложемента)

У цьому розділі ми підготуємо дерев'яну основу, на яку буде спиратися БПЛА.

1.  Покладіть дерев'яну платформу на рівну поверхню. За допомогою олівця та лінійки нанесіть поздовжню лінію центру.
2.  Використовуючи кондуктор для свердління, позначте 4 місця по 8 отворів згідно з шаблоном.
3.  Просвердліть намічені отвори, використовуючи свердло діаметром **3 мм**.

![Розмітка та свердління платформи](https://i.imgur.com/kmluUKE.jpeg)

---

## 2. Збірка труби вистрілювання

Цей вузол відповідає за направлення руху штока та утримання платформи.

1.  Візьміть два хомути з ніжками. Приклейте деталі **F1** до ніжок хомутів.
2.  Надягніть ці два хомути на край труби.
   
    ![Два хомути із ніжками.](http://i.imgur.com/GE5yhFf.jpeg)
    
    :::tip Важливо
    Зафіксуйте хомути так, щоб вони трималися на трубі, але їх можна було прокручувати вліво/вправо із зусиллям. Це необхідно для подальшого регулювання кута нахилу катапульти.
    :::
4.  За допомогою чотирьох деталей **U1** прикрутіть підготовлену дерев'яну платформу до труби. Використовуйте комплектні саморізи **3 мм** (потай).
    ![U1](https://i.imgur.com/M8tpbpP.png)
    * *Примітка:* Платформа має бути встановлена впритул до того ж краю труби, де знаходяться хомути з ніжками.
5.  Вставте поршневий шток всередину труби.

![РЕЗУЛЬТАТ ЗБІРКИ ТРУБИ ВИСТРІЛЮВАННЯ](ТУТ_ПОСИЛАННЯ_НА_ФОТО)

---

## 3. Збірка пневмосистеми (Балон)

Збірка вузла подачі стисненого повітря. Використовуйте ущільнювачі різьби, якщо це передбачено комплектом.

1.  Вкрутіть у балон перехідник із двома різьбами.

    ![Перехіднник із двома різьбами](https://i.imgur.com/JK5rwFW.jpeg)
    
2.  **Встановлення пускового механізму:**
    * **Якщо у вас є електроклапан:** прикрутіть його до перехідника.
    * **Якщо електроклапана немає:** переходьте до наступного кроку (використовується лише механічний кран).
    
3.  На вихід клапана/крана(в залежності від 2 кроку) накрутіть кламповий перехідник.

    ![Кламповий перехідник ](https://i.imgur.com/scFjkdy.jpeg)
  
4.  Встановіть додаткові частини:
    * Манометр (датчик тиску) для контролю.
    * Кран зі швидкозʼємом та кутовим перехідником (90°) для закачування повітря.
    * Клапан аварійного спуску

![Зібраний вузол балона з клапаном та манометром](https://i.imgur.com/QUVKUsI.jpeg)

---

## 4. Процедура накачування балону

1.  Під'єднайте шланг компресора до швидкоз'єму на балоні.
2.  Увімкніть компресор та відкрийте вхідний кран на балоні (для закачування).
3.  **Позиціювання мембрани (Тільки для версій з електроклапаном):**
    * Слідкуйте за манометром. Коли тиск сягне **3 атмосфер**, відкрийте основний кран.
    * Це змусить мембрану всередині клапана пересунутись у робоче положення. Можливе коротке характерне стравлювання повітря — **це нормально**.
    * Одразу після цього **закрийте основний кран**.
    * *Якщо у вас немає електроклапана — просто тримайте основний кран закритим протягом усього процесу накачування.*
4.  Продовжуйте накачування. Зупиніться, коли тиск досягне робочого значення **з невеликим запасом** (для подальшого точного налаштування).
5.  Закрийте вхідний кран закачування та від'єднайте компресор.

![Процес накачування та показники манометра](ТУТ_ПОСИЛАННЯ_НА_ФОТО)

---

## 5. Спорядження та експлуатація

### 5.1. Підготовка до пуску

1.  **Перевірка зони:** Переконайтеся, що у напрямку вистрілювання (сектор 180°) немає людей, тварин або перешкод.
2.  **Активація системи:**
    * **Для версій з електроклапаном:** Відкрийте **основний кран**. Якщо накачування (пункт 4) було вірним, нічого не відбудеться — клапан тримає тиск. *Якщо пропустили "нюанс 3-х атмосфер":* відбудеться стравлювання повітря (~0.5-0.7 атм), поки мембрана не сяде на місце.
    * **Для версій без електроклапана:** Основний кран має бути **ЗАКРИТИЙ** аж до моменту пуску (він стримує тиск).
3.  **З'єднання частин:** З'єднайте трубу вистрілювання (з платформою та штоком) із балоном. Використовуйте ущільнювальну гумку та
    кламповий зажим.
    * *Тепер труба і балон є єдиним механізмом під тиском.*
4.  **Встановлення кута:** Вставте ніжки катапульти у відповідні пази на хомутах. Відрегулюйте кут нахилу.

![З'єднання труби з балоном клампом](http://i.imgur.com/UL25qCb.jpeg)

### 5.2. Пуск БПЛА

1.  Встановіть БПЛА на платформу та зафіксуйте шток у зачепі літака.
2.  Підготуйте БПЛА до автопуску.
3.  **Фінальне коригування тиску:** Обережно використовуйте кран зі швидкозʼємом (для закачування), щоб стравити надлишок повітря і виставити точний робочий тиск на манометрі.
4.  **ПУСК:**
    * **З електроклапаном:** Активуйте кнопку спуску, що призведе до відкриття клапана та спрацювання катапульти.
    * **Без електроклапана (ручний пуск):** Різко і швидко відкрийте основний кран до упору.
    
![Катапульта з БПЛА перед пуском](https://i.imgur.com/6cLgHvL.jpeg)
:::caution Безпека після пуску
Після використання переконайтеся, що у системі не залишилося залишкового тиску, перш ніж розбирати конструкцію.
:::
