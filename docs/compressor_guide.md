---
id: compressor-assembly
title: Збірка компресора високого тиску
sidebar_label: Збірка компресора
description: Інструкція з підготовки та збірки електричного компресора високого тиску для накачування пневмокатапульти.
slug: /compressor-assembly
---

# Збірка компресора високого тиску

Цей документ описує процедуру розконсервації та збірки електричного компресора високого тиску (PCP). Уважно дотримуйтесь послідовності дій, щоб уникнути пошкодження обладнання при першому запуску.

:::danger УВАГА: ВИСОКИЙ ТИСК
Компресор працює з критично високим тиском (300 бар / 4500 psi). Недбалість при збірці може призвести до руйнування вузлів та травмування оператора.
:::

---

## 1. Мастило та система вентиляції картера

Перед першим запуску необхідно замінити транспортувальну заглушку на робочий клапан "сапун".

1.  Відкрутіть та зніміть **транспортувальну кришку** (зазвичай це червона або жовта пластикова заглушка на картері).
2.  Залийте компресорне мастило, що йде в комплекті. Орієнтуйтеся на **віконце рівня мастила** (рівень має бути посередині червоної цятки або вище).
3.  Візьміть з комплекту **сапун** ("дихаючий" ковпачок з отвором) та вкрутіть його замість транспортувальної кришки.

![Заміна кришки на сапун та рівень мастила](https://i.imgur.com/weMM0bc.png)

:::danger КРИТИЧНО ВАЖЛИВО
**Категорично заборонено** вмикати компресор із закритою транспортувальною кришкою! 
Це призведе до створення надмірного тиску всередині картера, що спричинить вибух сальників або руйнування корпусу. **Обов'язково встановіть сапун.**
:::

---

## 2. Система охолодження та вимірювальні прилади

Підключення водяного контуру та манометра.

1.  Підключіть силіконові трубки водяного охолодження до штуцерів на голові циліндра:
    * **Верхня трубка:** подача холодної води у компресор (від помпи).
    * **Нижня трубка:** "обратка" (злив нагрітої води назад у ємність).
2.  Вкрутіть манометр у відповідне різьбове гніздо на корпусі.
3.  Вкрутіть бічні вентилі (клапани скидання повітря).
    * *Примітка:* На етапі збірки переконайтеся, що вони знаходяться у **відкритому** стані (для "холостого" запуску).

---

## 3. Шланг високого тиску та фільтрація

Монтаж магістралі подачі повітря.

1.  Намотайте фум-стрічку (ущільнювач) на різьбу шланга високого тиску (сторона, що вкручується в компресор).
2.  Вкрутіть шланг у вихідний отвір компресора.

![Фото частин компресора](https://i.imgur.com/NtuxSTZ.png)

:::caution ОБЕРЕЖНО: ПЛАСТИКОВА ВТУЛКА
Вкручуйте шланг обережно, **не застосовуйте надмірну силу**! 
Всередині з'єднання знаходиться **біла пластикова втулка-ущільнювач**. Якщо перетягнути різьбу, втулка деформується ("роздавиться"), з'єднання втратить герметичність, і компресор не зможе нагнітати тиск. Закручуйте щільно, але з чуттям.
:::

3.  До іншого кінця шланга під'єднайте зовнішній фільтр-осушувач (якщо він йде окремо).
4.  На виході фільтра встановіть швидкоз'єм (фостер) для підключення до заправочного штуцера катапульти.

![Фільтр із швидкоз'ємом](https://i.imgur.com/sKTXPOG.png)
